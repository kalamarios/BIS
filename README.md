Ο κώδικας που υλοποιείται στο αρχείο bis.c, υλοποιεί τόσο την προετοιμασία και ταξινόμηση των δεδομένων όσο και την αναζήτηση βάσει συγκεκριμένου timestamp που δίνεται από τον χρήστη, με δύο αλγορίθμους: τον Binary Interpolation Search (BIS) και την παραλλαγή του BIS* που βελτιώνει τη συμπεριφορά στη χειρότερη περίπτωση. Πολλές από τις συναρτήσεις που χρησιμοποιήθηκαν, πάρθηκαν αυτούσιες, ή ελαφρώς αλλαγμένες από το πρώτο ερώτημα του PART I: “Sorting and Searching Algorithms”.
Ο σχεδιασμός περιλαμβάνει τη δομή TimeValue, η οποία αποθηκεύει ένα ζεύγος timestamp (ως char[]) και value (ως double), και τη δομή DataSet, η οποία περιέχει δύο πίνακες TimeValue: έναν για τις εγγραφές θερμοκρασίας (temp_entries) και έναν για τις εγγραφές υγρασίας (hum_entries), καθώς και έναν μετρητή count που κρατάει το πλήθος των εγγραφών. 
Η συνάρτηση main αποτελεί το σημείο εκκίνησης της εφαρμογής. Αρχικά καλεί τις readTextFile() για να φορτώσει τα περιεχόμενα των δύο αρχείων σε buffers, και στη συνέχεια τις trimTempData() και trimHumData() για να εξάγει τα δεδομένα και να τα αποθηκεύσει στη δομή DataSet. Έπειτα, τα arrays ταξινομούνται με χρήση της quicksort_by_timestamps(), ώστε να επιτραπεί αποδοτική αναζήτηση βάσει timestamp. Ο χρήστης εισάγει ένα χρονικό στιγμιότυπο (timestamp) και επιλέγει αν θέλει να δει θερμοκρασία, υγρασία ή και τα δύο. Το πρόγραμμα τότε καλεί τη συνάρτηση search_value(), η οποία εντοπίζει την κατάλληλη εγγραφή και εμφανίζει την τιμή που αντιστοιχεί.
Η καρδιά της αναζήτησης είναι η υλοποίηση του BIS και BIS*. Η απλή binary_interpolation_search() χρησιμοποιεί παρεμβολή(με την interpolate_position())  για να εκτιμήσει σε ποια θέση του πίνακα ενδέχεται να βρίσκεται το ζητούμενο timestamp, και σε κάθε βήμα περιορίζει το εύρος αναζήτησης. Αν το μέγεθος του υποπίνακα είναι μικρό, εφαρμόζεται γραμμική αναζήτηση (linear_search()). Η παραλλαγή bis_star() ενσωματώνει έναν προσαρμοστικό μηχανισμό: εάν εντοπίσει ότι οι παρεμβολές δεν μειώνουν επαρκώς το εύρος αναζήτησης ή ότι ο αριθμός επαναλήψεων υπερβαίνει το λογικό όριο (λογάριθμος βάσης 2 του μεγέθους), τότε μεταπίπτει σε καθαρή δυαδική αναζήτηση για να διασφαλίσει σταθερότητα στον χειρισμό και της χειρότερης περίπτωσης. Έτσι, ο BIS* διατηρεί την ταχύτητα της παρεμβολής όταν αυτή είναι αποδοτική, αλλά ταυτόχρονα εξασφαλίζει χρόνο Ο(log n) στην περίπτωση κακής κατανομής δεδομένων.
Η σύγκριση των BIS και BIS* δείχνει πως η BIS* παρουσιάζει μεγαλύτερη σταθερότητα σε περιπτώσεις ανομοιόμορφης κατανομής των timestamps. Ο BIS από μόνος του μπορεί να γίνει αναποτελεσματικός ή και να αποτύχει να συγκλίνει γρήγορα σε τέτοιες περιπτώσεις. Αντίθετα, η BIS* καταφέρνει να συγκρατήσει τη χειρότερη περίπτωση εντός λογαριθμικού χρόνου χάρη στον fallback μηχανισμό της.
ΠΑΡΑΔΟΧΕΣ:Το πρόγραμμα, δεν περιλαμβάνει πραγματική πειραματική μέτρηση χρόνων εκτέλεσης για σύγκριση των BIS και BIS*. Επιπλέον, επειδή ο κώδικας υλοποιήθηκε τμηματικά, η binary_interpolation_search() είναι λειτουργική, αλλά από τη στιγμή που υλοποιήθηκε η πιο αποτελεσματική bis_star(), για όποιο κομμάτι του κώδικα χρειαζόταν η χρήση μιας εκ των searching συναρτήσεων, χρησιμοποιήθηκε η bis_star(). Επιπλέον, το count θεωρείται κοινό για τα δύο αρχεία, κάτι που βασίζεται στο ότι περιέχουν ίσο αριθμό ημερήσιων μετρήσεων και για τα δύο δεδομένα.
